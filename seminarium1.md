#Seminarium 01

##Webben & integritet

###Personlig integritet
Information på internet är i princip alltid utsatt och börjar man blanda in personlig information så kan det hela bli mycket värre. Personnummer, kreditkortsnummer, namn och address; med dessa uppgifter kan man i mångt och mycket anta någon annans identitet. 

Nätmobbning är en sak som är väldigt svår att upptäcka och är en del av sociala medier på olika sätt. Människor blir kränkt eller förtalad på olika sätt genom t.ex. Facebook och detta är ett slag mot den personliga integriteten. 

För att folk ska bibehålla sin personliga integritet så är det viktigt att man är noga med att inte ge ut information som kan vara skadlig för en själv. Att ge ut sitt kreditkort nummer eller säga något dumt om chefen på facebook är knappast det smartaste man kan göra.

###Big Data

Det som benämns som big data är t.ex. den information som samlas om människors surfvanor eller deras digitala fotspår. Detta är dock inte bara relaterat till webvärlden utan det sträcker sig till nästan allt. Det är data som är så stor att den med traditionella metoder är svårt att lagra och arbeta med, datan växer snabbare än det går att behandla den och den är ofta ostrukturerad.

Ett konkreta exempel på Big Data är livsmedelsbutiker som kartlägger vilka produkter som blir köpta. På en stormarknad t.ex. Ica maxi så är det mängder med varor som varje dag blir sålda.

###Stora företag

Ett problem med denna mass-insamling av information är att det finns intresse av denna information utanför själva företaget. Det är relativt välkännt att t.ex. USAs regeringen är intresseraa av människors surfvanor. 

Jag tycker det är okej att företag samlar information om mig och sedan använder den till att skräddasy sidan för mig, eller att google ser till att mina sökresultat är baserade på min profil och inte bara min sökning. Det är dock när denna information börjar läcka ut till tredje-part aktörer som i alla fall jag själv tycker att det inte längre är okej, speciellt när den medvetet säljs vidare.

Det kan ju dock nämnas att det är pga att de har tillgång att lämna ut denna information till exempelvis annonsörer som vi kan ha gratis tillgång till sidor som t.ex. Youtube eller Facebook 

###Storebror Facebook

Jag kände att jag det var inte så mycket nytt att hämta direkt, utan det var mer en bekräftelse. Dock så tycker jag att det är viktiga punkter, det känns ju väldigt konstigt att nästan alla säkerhets departement i USA ska ha tillgång till uppgifter om människor som inte ens har någon koppling till USA. Jag köper inte riktigt den här terroristgrejen som tillräcklig anledning för denna massövervakning.

Att det skulle finnas någon godtagbar anledning att ens övervaka i princip hela världen på det sättet känns smått galet. Jag är inte den människan som säger vad som helst eller postar vad som helst på internet så jag är inte särskilt orolig just för mig själv men om det blir acceptabelt för regeringar att ta sig in i människors privatliv så kommer det inte vara mycket kvar av den personliga integriteten.


###Coursepress

Jag personligen skulle inte ha några problem med kartläggning av mitt coursepress användande, just på grund av att den är relativt opersonlig. Det är inte så mycket man kan göra på coursepress som säger vem jag är eller vad jag tycker om diverse saker. Det är inte privatlivet som står i fokus när man är inne och besöker lnus coursepress.

Det kan vara fördelaktigt att kartlägga navigering av sidorna för att strömlinjeforma navigeringen, eller att ta reda på vilka sidor användare mest besöker för att skapa någon slags "favoriter". 

Jag kan inte direkt komma på något som jag inte tycker är ok att spara. Om jag måste säga en sak måste det nog vara forumaktiviteter, vem som kollat i vilka trådar etc. Utöver det så tycker jag att det mesta är ok att logga, då det förhoppningsvis endast kommer användas inom kursen eller i alla fall inom skolan. 

##Webbskrapning

###Problem
Om man som webbplatsägare eller informationsägare får sin sida skrapad på information och den informationen används på en ny sida så finns risken att man tappar besökare. Det kan ju även vara så att informationen man tappar minskar den inkomst man tjänade på att äga den informationen.

Om man har ett samvete så kan det vara krångligt att veta vad som är säkert att skrapa. Som med det mesta på internet är det klurigt att veta vad man får och inte får använda. Att veta vems sida man får skrapa kan vara lika svårt att som vems bilder man får ta och använda.

Som webbutvecklare så är det problematiskt att skrapa en HTML-sida då det inte är helt enkelt att parsa HTML jämfört med att jobba mot ett strukturerat API för att hämta ut data.

###Etik
När man skrapar någons sida bör man se till så informationen man plockar ut inte är känslig på något sätt. Sedan bör man se om sidan har något slags dokument som beskriver vad man får plocka och om man får plocka ut något från sidan. Sidor brukar presentera regler i robots.txt eller i meta taggar, så man bör se till att följa de regler som finns skrivna där.

I många fall kan man nog ta kontakt med sidan och höra hur vida man får skrapa sidan eller inte. Det kan även vara så att man tar upp onödiga ressurser av server som kan få negativa effekter på sidans prestanda. Om det är så att siten man skrapar kan gå med förluster pga att man tar deras information så bör man nog se upp med det.